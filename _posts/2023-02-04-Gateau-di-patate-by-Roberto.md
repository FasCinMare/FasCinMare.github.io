---
layout: post
title:  "Gateau di patate by <<Scef>> Roberto"
author: roberto
categories: [ cucina ]
image: assets/images/gateau.jpg
---

oggi vedremo come preparare il gateau di patate (che dalle mie parti è chiamato “pizza di patate”).

Prima di tutto prepariamo gli ingredienti:

-1kg di patate
-4 uova
-150g prosciutto cotto
-150g salame Napoli
(qualsiasi altro affettato a vostro piacimento, questa è una di quelle ricette svuota frigo)
-200g mozzarella (possibilmente fiordilatte)
-olio q.b.
-sale q.b.
-pepe q.b.
-parmigiano grattugiato q.b.
-pan grattato

La prima cosa da fare è quella di sbucciare le patate; una volta sbucciate dobbiamo metterle a bollire (indicativamente 20/30 minuti di cottura).

Nel frattempo che le patate si cuociono, tagliamo la mozzarella e mettiamola a scolare; tagliamo anche i nostri affettati a striscioline o cubetti.

Una volta che le patate sono pronte, prendiamo il nostro schiacciapatate e all’interno di una ciotola schiacciamo le patate. A questo punto aggiungiamo le uova, il parmigiano grattugiato, sale e pepe q.b., un po’ d’olio e mescoliamo tutto in modo da avere un composto ben omogeneo.

Infine, aggiungiamo gli affettati e la mozzarella, diamo una bella smanazzata e il nostro composto è pronto.

Prendiamo una vaschetta d’alluminio (di quelle da 6 porzioni, il gateau deve essere alto): oliamo la vaschetta e aggiungiamo uno strato di pangrattato.

Versiamo all’interno della vaschetta il composto e spalmiamolo in modo da avere una superficie piatta. A questo punto aggiungiamo un filo d’olio sul nostro composto e facciamo un altro strato di pangrattato e parmigiano grattugiato (in modo da fare la crosticina durante la cottura).

Accendiamo il forno a 200°C e non appena è riscaldato possiamo inserire il gateau all’interno del forno: cottura per 30 minuti (consiglio di fare 5 minuti finali di grill per fare la crosticina sulla parte superiore della pizza).

A questo punto il vostro gateau di patate è pronto, bon appetit!

By Roberto